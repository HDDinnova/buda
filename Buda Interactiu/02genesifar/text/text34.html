<p>Tan aviat va entrar en funcionament el Far, ja van començar les tasques d'ampliació dels habitatges per afegir-ne un cos més, a partir d’un projecte de l’enginyer en cap de la provincia de Tarragona, Amado de Lázaro, signat en data 22 de març de 1864 i que fou aprovat el dia 28 de maig del mateix any. Per dur a terme les obres, el dia 13 d'octubre següent l'enginyer Amado de Lázaro signa un contracte amb el mateix fabricant del far i del seu muntatge, els tallers anglesos Henderson Porter, que també executa obres d’escullera i carreus per protegir i reforçar la base del Far. D’aquesta manera, les estances dels torrers, que continuen elevats sobre el nivel de les aigües, tindran tres cossos: el superior, que continuarà sent el de forma esfèrica amb vuit finestres; un cos intermig, octogonal, amb una finestra a cada costat, i la part inferior en forma piramidal invertida.</p>