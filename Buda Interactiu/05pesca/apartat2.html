<div id="foto2-1">
    <div id="foto2-1text">
        <p class="marro">
            Les llacunes han estat molt fèrtils en captures pesqueres, explotades i ben aprofitades des del segle XVIII i fins els anys 60 i 70 del segle passat.
            Des de 1879 la concessió de la pesca a les basses del Delta (l’Encanyissada, la Tancada, Canal Vell i Les Olles), la té la “Confraria de pescadors de 
            Sant Pere”, excepte als Calaixos de Buda, de propietat privada. 
        </p>
        <h2 class="marro">La pesca a Buda</h2>
    </div>
    <p id="foto2-1peu">Foto: Arxiu família Borés<br>(gentilesa Museu de les Terres de l’Ebre).</p>
</div>
<div id="foto2-2">
    <div id="foto2-2text">
        <p class="blanc">
            A primers de segle XX, quan l’illa era propietat de l’industrial i polític Luís Pons Gonzaga, els pescadors de la Societat de Sant Pere –que històricament 
            regula la pesca a les llacunes del Delta de l’Ebre- hi devien anar sovint a pescar a les basses dels Calaixos de Buda, ja que hem trobat referències sobre 
            litigis judicials del propietari amb aquesta societat per la pesca a les basses 
        </p>
    </div>
    <div id="foto2-2peu">
        <p class="marro">La pesca a les llacunes de Buda al primer terç del s.XX.<br>Foto: Arxiu família Borés (gentilesa Museu de les Terres de l’Ebre).</p>
    </div>
    <div id="foto2-2tapa" class="marro"></div>
    <div id="foto2-2text2" class="marro">
        <p>
            “Ha regresado de la isla de Buda el juzgado de primera instancia, donde dio posesión á don Luís Pons, de Barcelona, de las lagunas en litigio con los pescadores 
            de la Sociedad de San Pedro, que habían venido éstos utilizando para la pesca, de la que vivían muchas familias. Creíase que habría protestas violentas, pero 
            afortunadamente se realizó el acto con toda tranquilidad, incluso firmando el ayudante de Marina el acta de posesión. Estas lagunas no sólo son abundantes en pesca, 
            sino uno de los mejores cazaderos de zancudas y palmípedas”.
        </p>
    </div>
    <img id="LVG19111221" class="f" src="pdf/LVG19111221-011.jpg" alt="Recull la vanguardia dia 21/12/1911" draggable="true" ondragstart="drag_start(event)"/>
    <img id="LVG19150615" class="f" src="pdf/LVG19150615-013.jpg" alt="Recull la vanguardia dia 15/06/1915" draggable="true" ondragstart="drag_start(event)"/>
</div>
<div id="foto2-3">
    <div id="foto2-3text">
        <p class="marro">
            Durant les dècades del segle XX en què Buda va estar habitada per colons, la gran riquesa de les llacunes dels Calaixos donava de menjar a moltes famílies.<br>
            Des del mes d’octubre fins el mes de febrer s’hi practicava la pesca, o sigui, a la tardor i l’hivern, coincidint amb aquells mesos en què no hi havia feina als 
            arrossars, la qual era un recurs vital per complementar la subsistencia de moltes famílies a l’illa, pescant als canals, a les basses, al riu i a la mar.

        </p>
    </div>
    <div id="foto2-3peu">
        <p>Arxiu família Borés<br>(gentilesa Museu de les Terres de l’Ebre).</p>
    </div>
    <div id="foto2-3tapa" class="marro"></div>
    <div id="foto2-3text2">
        <p>
            Com que hi havia tants pescadors, era tradició i pràctica habitual que hi hagués un treballador encarregat de les pesqueres, qui controlava i coordinava els treballs 
            i les captures de tots els pescadors de Buda.
        </p>
    </div>
</div>
<div id="foto2-4">
    <div id="foto2-4tapa" class="groc"></div>
    <div id="foto2-4text">
        <div id="play2-1">
            <img id="foto2-4play" src="img/play.png" alt="reproduir video">
        </div>
        <div class="blanc">
            <p>
                Els pescadors de Buda anaven cada dia a calar els ormejos i les arts de pesca a les basses, i també als canals i “desaigües” (canals de desguàs): ventrols, gànguils, 
                ralls, gambers, tresmalls, anguileres… tot un ventall de “sàrsies” i arts per a pescar-hi el màxim possible.<br>
                S’hi estaven treballant fins al vespre, després de recollir (“xorrar”) el peix atrapat dins les xarxes calades de matí. S’hi desplaçaven per canals i sèquies fins les 
                llacunes amb les pontones, petites embarcacions de poc calat i afuades i on hi carregaven les xarxes i el peix.

            </p>
        </div>
    </div>
    <div id="foto2-4peu">
        <p>Arxiu família Borés<br>(gentilesa Museu de les Terres de l’Ebre).</p>
    </div>
</div>
<div id="foto2-5">
    <div id="foto2-5text" class="marro">
        <p>
            No només es pescava a les basses, també als canals i desguassos, on els “buderos” hi calaven diverses arts per pescar, sobretot anguiles. Igual que en altres grans 
            finques del Delta on es conreava arròs, quan s’apropava la sega es buidava l’aigua dels arrossars gradualment, per facilitar les feines de la sega perquè el tiràs 
            pogués llissar bé (el tiràs era una mena de trineu de fusta, estirat pel matxo, on es carregaven les garbes de l’arròs segat) i perquè no es quedessin seques del tot.
        </p>
    </div>
    <div id="foto2-5peu">
        <p>Arxiu família Borés<br>(gentilesa Museu de les Terres de l’Ebre).</p>
    </div>
    <div id="foto2-5tapa" class="groc"></div>
    <div id="foto2-5text2">
        <div class="groc">
            <p>
                Això feia que els desaigües (canals de desguàs) anessin plens d’aigua i corrent, per la qual cosa era molt fàcil pescar una bona “xorrada” d’anguiles, en les anguileres 
                de jonc i en els ventrols calats a les “boqueres” dels desguassos.
            </p>
        </div>
        <div id="play2-2">
            <img id="foto2-5play" src="img/play.png" alt="reproduir video">
        </div>
    </div>
</div>
<div id="foto2-6">
    <div id="foto2-6text">
        <p>
            A la dècada dels 80 del segle passat, amb motiu de l’adquisició de la meitat de l’illa per part del Parc Natural, se’n va prohibir la pesca a les llacunes i canals i, 
            avui dia, només s’hi cala la pantena al canal que comunica els Calaixos amb el riu i la mar, situada a la zona que continua sent de propietat privada.
        </p>
        <img src="img/marca-3.png" alt=""/>
    </div>
    <div id="foto2-6peu">
        <p>Foto: Guillermo Barberà.</p>
    </div>
    <div id="foto2-6tapa" class="groc"></div>
    <div id="foto2-6text2" class="blanc">
        <p>
            Des d’aleshores, la zona de propietat pública de l’illa de Buda, la Gola Nord i el tram del Migjorn, comprès entre els 400 m aigua amunt i 150 m aigua avall de la bocana 
            de la pesquera d’Enriquet, constitueix un refugi de pesca, entès com a zona en què l’exercici de la pesca és prohibida de manera temporal o indefinida, d’acord amb l’article 
            25 de la Llei 22/2009 d’ordenació sostenible de la pesca en aigües continentals, modificada per la Llei 9/2011, de 29 de desembre, de promoció de l’activitat econòmica, que 
            regula, entre d’altres, les espècies pescables i les seves mides de captura, la classificació dels trams i masses d’aigua continental, els esquers i els períodes hàbils per 
            a la pesca en aigües continentals.
        </p>
    </div>
</div>
<div id="foto2-7">
    <div id="foto2-7text" class="marro">
        <p>
            Al delta de l’Ebre tenen el mateix tractament com a refugi de pesca, l’illa de Sant Antoni, l’Alfacada, la Tancada i els ullals de l’Arispe o de Baltasar. Aquest fet ha 
            provocat més d’una vegada demandes per part de pescadors de la zona, com la del novembre de 2006, en què pescadors de Sant Jaume d’Enveja van presentar un projecte a la 
            Generalitat de Catalunya per poder pescar als Calaixos de Buda.
        </p>
    </div>
    <div id="foto2-7peu">
        <p>Foto: Guillermo Barberà.</p>
    </div>
</div>
<div class="videopopup">
    <div id="videosapartat2"></div>
</div>