<p>Les embarcacions utilitzades en el pas han estat diverses, segons els diferents usos. Així, consta la documentació de la canoa “Coto Isla de Buda”, propietat de la societat de caçadors del mateix nom, que es va inscriure a Marina a principis de 1921. D’altra banda, una de les barques que va funcionar els anys cinquanta i seixanta del segle passat va ser la llanxa motora “Correo de Buda”, propietat de Pedro Franch Piñana, administrador de l’illa.</p>
<p>Aquesta embarcació no només es va utilitzar al pas, sinó també per navegar des de la Cava a Buda. Fins a mitjans del segle XX s’empraria també una barca petita per passar persones o càrregues de poc pes.</p>