<p>El Far de Buda era una gran torre de ferro de forma cilíndrica que anava minvant de diàmetre de baix a dalt, pintada de color gris perla, i amb els tirants de color plom fosc. 365 graons formaven una escala de cargol que anava per dins del tub central fins a la llanterna. Va ser construït amb ferro forjat anglès de qualitat superior, per a les estaques, armadures, biguetes i la resta d'elements metàl·lics, i alguns elements fets amb ferro fos, de la mateixa procedència, per a determinades peces molt concretes. Amb l’ús de ferro forjat com a material que suportava millor les vibracions del terreny que els pilars de ferro fos, tot un entramat de muntants, tirants i altres peces rígides com els trapezis que suportaven cada pis, aixecaven l’obra a la perfecció</p>