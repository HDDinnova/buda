<p>El mas que coneixem avui es va fer construir per Lluís G. Pons i Enrich, industrial i polític destacat a la Catalunya de primers de segle XX. Aquest influent diputat a Corts pel districte de Berga, era alhora un gran empresari i inversor en negocis i propietats diverses, entre aquestes a la zona de l’Ebre. Va adquirir Buda l’any 1896 i en va ser el seu propietari fins l’any 1919. Allí hi va fer edificar una austera i espaiosa casa i també una ermita, que va ser inaugurada el febrer de 1903, en presència del bisbe de Solsona. Un gran mas, enmig d’una illa amb barraques on vivien els jornalers, pescadors i caçadors de l’illa.</p>