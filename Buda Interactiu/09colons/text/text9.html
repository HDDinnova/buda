<p>Quan el pare em feia anar a recollir crostes dels arbres per encendre el foc, segurament alguns d’ells plantats per mon iaio Guans.</p>
<p>Quan mon pare volia que aprengués a vogar i passàvem el riu agafant jo els rems. Quan recorria Buda amb bicicleta i m’asseia vora les eres, marges… per dibuixar paisatges amb cases, barraques i barques.</p>
<p>Quan amb bicicleta vaig anar a veure la balena que va encallar entre el far i Migjorn amb un arpó clavat.</p>
<p>Quan anava al far i me’l mirava, contemplant la seua alta estructura, tan alt que em feia por, no vaig pujar mai.</p>
<p>Quan recordo com la meua germana, amb les amigues, me cridava des de dalt.</p>
<p>Quan pensava que si pujava podria veure a l’altra part de mar Robinson Crusoe i els negres de l’Àfrica.</p>
<p><em>Fragment del llibre “Buda, memòria latent”, de Joan Franch i Soler.</em></p>