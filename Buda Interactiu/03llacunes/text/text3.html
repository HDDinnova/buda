<p>Malgrat els esforços dels propietaris de Buda per conservar aquestes grans llacunes, a partir dels anys 50 i 60 del segle XX, la pròpia regressió del delta i sobretot de la façana marítima i les platges de Buda, per la reducció de les aportacions del riu arran de la construcció dels embassaments, les llacunes aniran sofrint una minva important respecte a la superfície que tenien a principis de segle XX. Així, altres llacunes de l’Illa, més petites però avui ja desaparegudes, van ser les denominades “Moixarres” o “Matarranya”, situades a l’extrem més nord-oriental de l’illa, tocant a la desembocadura del riu Ebre.</p>