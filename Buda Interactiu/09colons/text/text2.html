<p>El paisatge humanitzat de Buda era regnat per les barraques. Elles eren les protagonistes de la vida dels colons a l’Illa. Fetes de fusta, canyes, fang i palla, i arrebossades i pintades amb calç, allotjaven famílies senceres com a habitatge, ja fos de manera permanent durant tot l’any o en els mesos en què s’hi desplaçaven des del poble per a la campanya de l’arròs. En aquest darrer cas, els colons romanien a Buda de març a octubre. Els colons procedien sobretot de La Cava, Jesús i Maria i Sant Jaume d’Enveja.</p>