<p>El riu Migjorn és un braç de riu d’uns 3 quilòmetres i mig de longitud, que havia estat una antiga desembocadura del riu Ebre, abandonada a la dècada de 1930 a favor del braç de Llevant, avui única llera principal del riu que desemboca a la zona del Garxal.</p>
<p>Actualment s’ha quedat com un canal llarg que, per la pesca i activitats que s’hi practiquen, esdevé més una llacuna que un riu, i que mor a uns 50 metres de la platja sense arribar a desguassar al mar.</p>