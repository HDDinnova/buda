<p>Allí on hi havia corrent d’aigua hi calaven els bussons, una espècie d'embut enquadrat en una estructura rígida que s'utilitza per capturar les angules. Quan el fred era intens o el riu baixava amb poc cabal, les captures eren minses, però quan “girava vent” o el cabal era abundant, s’hi pescaven molts de quilos d’angula, que consumien directament les famílies i que sobretot venien també a “arrieros” (compradors i venedors de peix) de la zona, per comercialitzar-la fora del Delta. Actualment és una pesquera molt regulada i controlada.</p>