<p>Mr. Porter s’havia especialitzat en la construcció d’infraestructures de ferro: sostres de grans edificacions, ponts, molls i obres de ports i fars, tant de ferro fos com forjat. De tots aquests, ell mateix va enaltir el Far de Buda, objecte d'una conferència que va fer el febrer de l’any 1861 en una reunió de la Institució d'Enginyers Mecànics a Birmingham, la qual es va publicar en l’anuari d’aquesta entitat el mateix any. A partir del fons Lucio del Valle, se sap que l’obra del Far en els tallers de H. Porter va ser visitada per diversos enginyers anglesos durant els dies que es va fer la reunió</p>