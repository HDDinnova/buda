<p>Aquestes llacunes, d’entre totes les del Delta, són molt riques en hidròfits (vegetals que creixen completament submergits en l’aigua) i en macròfits. Aquests últims reben el nom local de llapons i entre els quals podem trobar la llengua d’oca (Potamogeton pectinatus), Ceratophyllum demersum, Najas marina o Ruppia cirhosa. A les zones més dolces, com el Calaix Gran, hi viuen abundants plantes helòfites, en sòls entollats o inundats permanentment, formant un cinturó d’extensos i tupits canyissars, amb plantes helòfites com el canyís (Phragmites australis) i la boga (Typha sp), de la qual deriva el topònim de l’illa. Al Calaix de Mar hi abunden les plantes halòfites, adaptades als ambients més salins, com la cirialera vera (Arthrocnemum fruticosum), el jonc marí (Juncus maritimus) i el salat (Atriplex portulacoides).</p>