<p>Concretament a la galeria IV s’hi exposà una mostra de les més destacades obres públiques de l’Estat Espanyol, en la que el Cos Nacional d’Enginyers va preparar una selecció d’imatges, maquetes i plànols més important feta mai: ports, carreteres, ponts, fars, màquines, rescloses i obres de canalització, etc., i que la premsa nacional i internacional així ho remarcava, des dels catàlegs oficials de l’Exposició fins a articles publicats per enginyers i periodistes de l’època. Aquest període històric, el de mitjans del segle XIX, és exponent de nous avenços en les comunicacions a Europa: l’arribada del ferrocarril, la construcció de fars i la il·luminació de les costes, la construcció de ports i noves vies de comunicació… són exponents del nou ordre industrial també a l’Estat Espanyol, malgrat el llarg camí que encara havia de fer per estar a l’alçada dels països més avançats d’Europa.</p>