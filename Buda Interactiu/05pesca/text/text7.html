<p>Durant les dècades del segle XX en què Buda va estar habitada per colons, la gran riquesa de les llacunes dels Calaixos donava de menjar a moltes famílies. Des del mes d’octubre fins el mes de febrer s’hi practicava la pesca, o sigui, a la tardor i l’hivern, coincidint amb aquells mesos en què no hi havia feina als arrossars, la qual era un recurs vital per complementar la subsistencia de moltes famílies a l’illa, pescant als canals, a les basses, al riu i a la mar.</p>