<p>I és que la pesca a Buda, a més de ser una activitat complementària a les feines de l’arròs per a molts dels colons, també va arribar a ser un ofici i base de la seva economia per a diverses famílies, com la dels Sapiña. Aquests, amb muletes i pontones pescaven al riu Migjorn (antic braç actiu de la desembocadura del riu i que delimita una de les franges de Buda) i a l’Ebre, així com a llocs de poc calat del mar, on practicaven diferents arts de pesca artesanal com el palangre, tresmall, bussons, gànguils i d’altres. Les captures les venien a les llotges properes, sobretot a la de Sant Carles de la Ràpita i altres comerciants de peix i peixateries.</p>