<p>A mitjans dels anys 40 del segle passat, en plena postguerra, s’aconsegueix crear a Buda una escola rural mixta, una de les figures contemplades en la classificació de les escoles de la Ley de Educación Primaria de 17 de juliol de 1945. Es deien mixtes perquè en aquestes no hi cabia la separació per sexes “por razones de orden moral y eficacia pedagógica” (art. 14), ja que el nombre d’alumnes no superava els trenta entre els 6 i els 12 anys (art.31).</p>