<p><strong>Artur Sarró</strong> va formar part del grup de pioners del documental i cinema de natura a l’estat espanyol, juntament amb José Ramon Pons (també de Barcelona), Francisco Bernabé, Rafael Trecu, etc. a qui, en els anys 60, José Antonio Valverde, creador de l’Estació Biològica de Doñana, els va concedir “el meritori títol de fotògrafs de Doñana, en demostrar que anteposaven la seguretat dels seus models a l’èxit personal”. Tots ells van rodar abans que Fèlix Rodríguez de la Fuente.</p>
<p>Artur Sarró va ser un gran aventurer, realitzant documentals per països d’Àfrica, Amèrica i altres llocs del món, sobre ornitofauna i hàbitats naturals, alguns dels quals s’han emès per Televisió de Catalunya en els últims anys. En les Jornades Nacionals d’Ornitologia dels anys 60 i 70 era habitual que es projectessin aquestes filmacions per als socis i participants.</p>
<p>En memòries i informes de la Societat Espanyola d’Ornitologia i d’altres fonts, com les miscel·lànies zoològiques de l’Institut Municipal de Ciències Naturals de l’ajuntament de Barcelona (com la del vol. I-fascicle V de l’any 1963), hem localitzat referències destacades sobre els documentals realitzats per Artur Sarró a l’illa de Buda i el delta de l’Ebre:<br/></p>
<p><strong>“Flamencos y Moritos en la Isla de Buda”</strong> (1961),<br/><strong>“Aves del delta del Ebro”</strong> (1962) 
